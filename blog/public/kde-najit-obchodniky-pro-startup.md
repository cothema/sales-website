---
title: 'Kde najít obchodníky pro startup?'
description: 'Najít kvalitní obchodníky, dokázat je zaplatit a ještě je umět uřídit, to je extrémně náročná disciplína. Zkusme se zamyslet, jak na to jít lépe a chytřeji.'
published: true
keywords: 'startup,obchod,sales,sales outsourcing'
tags: 'startups,sales,salesOutsourcing'
lang: cz
author: mh
publishedDate: 2020-07-27
image: /assets/photos/articles/sales_meeting.jpg
---

<div class="img-box-right">
    <img src="/assets/photos/articles/sales_meeting.jpg" />
    <br />
    <span class="img-caption">Photo by <a href="https://unsplash.com/@amyhirschi?utm_source=unsplash&amp;utm_medium=referral&amp;utm_content=creditCopyText">Amy Hirschi</a> on <a href="https://unsplash.com/s/photos/meeting?utm_source=unsplash&amp;utm_medium=referral&amp;utm_content=creditCopyText">Unsplash</a></>
</div>

Máte produkt nebo službu, ale nevíte, jak ji nabízet zákazníkům?
Pokládáte si otázku, jak dostat svou službu mezi lidi a
kde sehnat obchodníky?

Předtím než se začnete zamýšlet nad otázkou, kde najít vhodné
a dostatečně zkušené obchodníky, projděme si možnosti, které máte.

## Jaké jsou vaše možnosti?
1. Najmout vlastní obchodníky
2. Zvolit výhradně marketingovou strategii
3. Outsourcovat obchodníky (sdílet obchodníky s jinými firmami)

### 1. Najmutí vlastních obchodníků 

Nejnákladnější varianta ze všech. Není jednoduché nalézt
kvalitního obchodníka, motivovat jej a řídit a dlouhodobě
si jej udržet tak, aby se Vám jeho zaškolení vyplatilo.

Znáte to, obchodníci chtějí fixní základ platu,
telefon, počítač, auto… Musíte jim zařídit a nastavit CRM,
aby měli kam zapisovat informace o svých klientech.
Potom potřebujete další kancelářské nástroje, musíte zařídit školení…
A tím to zdaleka nekončí.

Jestliže máte silného investora a možnost
investovat miliony, můžete to zkusit. My tuto cestu
rozhodně nedoporučujeme.

### 2. Volba výhradně marketingové strategie

Výhradně marketingová strategie má výhodu v případě, že
dobře znáte svou cílovou skupinu a správně zacílíte reklamní
kampaně. Zákazník se sám zaregistruje, zaplatí a používá službu.
V ideálním případě se nemusíte již o zákazníky dále starat.

Volba této strategie dává smysl zejména u B2C produktů a služeb,
neboť u nich máte nízké obraty na jednoho zákazníka a
jakákoliv manuální práce by neúměrně navýšila poměr nákladů.

### 3. Outsourcing obchodníků (sdílení obchodníků s jinými firmami)

Největší výhodou outsourcingu je, že nemusíte naše obchodníky
řídit. Za řízení obchodníků, jejich školení, poskytování nástrojů
pro práci atd. zodpovídá společnost, které tuto odpovědnost
přenecháte.

Jedná se o velmi strategicky důležité rozhodnutí a doporučujeme
velmi pečlivě zvážit, jaké firmě obchodní zastoupení přenecháte.

Díky automatizaci a digitálním procesům může práce sdílených
profesionálních obchodníků vyjít velmi finančně výhodně.

Jako benefit můžete vnímat profesionální zastoupení, dlouhodobou
péči o klienty a udržování vztahu pro navyšování vašich zisků
díky dalším uzavřeným obchodům a poskytnutým doporučením. 
